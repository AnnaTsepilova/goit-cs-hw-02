## Завдання 1

Напишіть скрипт, який автоматично перевіряє, чи доступні певні вебсайти. Скрипт повинен використовувати команду `curl` для надсилання `HTTP GET` запитів до кожного сайту у списку та перевірки відповіді.

**Покрокова інструкція**

1. Список вебсайтів. У вашому скрипті має бути визначений масив з `URL` вебсайтів, які потрібно перевірити. Наприклад, [https://google.com](https://google.com), [https://facebook.com](https://facebook.com), [https://twitter.com](https://twitter.com).

2. Перевірка доступності. Скрипт має перевіряти кожен сайт зі списку за допомогою `curl`, переконуючись, що сайт відповідає з `HTTP` статус-кодом `200`, що вказує на успішну доступність сайту.

3. Запис результатів у файл. Для кожного сайту результат перевірки (доступний чи недоступний) має бути записаний у файл логів. Назва файлу логів має бути визначена у скрипті.

4. Форматування виходу. Результати мають бути чітко сформульовані, наприклад: "[<https://google.com>](https://google.com/) is UP" або "[<https://twitter.com>](https://twitter.com/) is DOWN".

5. Вивід інформації. Після виконання скрипту має бути виведено повідомлення, що результати записано у файл логів із його назвою.

Приклад виконання скрипту

Скрипт виконує команди та виводить результати у файл `website_status.log`. Записи у файлі логів будуть відображати статус кожного сайту (`UP` або `DOWN`) на момент запуску скрипту.

```
<https://google.com> is UP
<https://facebook.com> is UP
<https://twitter.com> is UP
```

## Завдання 2

Клонуйте `FastAPI` застосунок, налаштуйте і запустіть його в `Docker` контейнері. Перевірте правильність роботи застосунку та підключення до бази даних.

**Покрокова інструкція**

1. Використовуючи команду `git clone`, клонуйте репозиторій за [адресою](https://github.com/GoIT-Python-Web/Computer-Systems-hw02). Перейдіть у клонований каталог.
2. Створіть `Dockerfile` із вказівками для створення образу `Docker` застосунку.
3. Напишіть `docker-compose.yaml` з конфігурацією для застосунку та `PostgreSQL`.
4. Використайте `Docker Compose` для побудови середовища, команду `docker-compose up` для запуску середовища.

Коли ви використовуєте `Docker Compose`, кожен сервіс (контейнер) має власну мережу, і вони зазвичай не можуть звертатися один до одного за допомогою `localhost`. Замість цього, ви маєте використовувати назву сервісу в якості імені хоста.

5. Перевірте функціональність застосунку та доступність бази даних.
